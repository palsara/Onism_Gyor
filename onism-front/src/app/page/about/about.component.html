<div class="container">
  <div class="row mt-5">
    <h3>Tóth Katalin Ágnes</h3>
  </div>
  <div class="row">
    <div class="col-md-9 mt-3">
      <h6 class="mt-3"> Tudatos önismereti utamon 1995-ben indultam el, amikor elkezdtem egy szociális segítő
        szolgálatban
        önkéntesként
        tevékenykedni. Gyermekkorom óta nagy érdeklődéssel és kíváncsisággal kísértem saját és a környezetemben élők
        sorsát. Kerestem kutattam a személyiség mozgatórugóit, növekedési lehetőségeit, az emberek különböző
        viselkedésének okait, bár foglalkozásomat tekintve felnőtt életem elején más szakmát választottam.
      </h6>
      <h6 class="mt-3">
        Az elmúlt két és fél évtizedben először közlekedésmérnökként, később közeledve az „emberi-hez”
        humán-szervezőként diplomáztam, majd pszichodráma vezetői végzettséget szereztem.
        Életem néhány - nagyon értékes - vargabetűje és számos élettapasztalat után egy nehéz élethelyzetben találtam rá
        a pszichodráma által nyújtott önismeret ösvényére, melyen 2002 óta elkötelezetten haladok. Azóta elvégeztem egy
        200 órás NLP (Neuro Lingvisztikus Programozás) tanfolyamot, az Integratív Pszichoterápiás Egyesület keretében,
        és Autogén Tréninget tanultam a Magyar Relaxációs és Szimbólumterápiás Egyesületnél.
        Ezek a módszerek, melyeket először saját magamon alkalmaztam, sok-sok választ adtak korábbi kérdéseimre, és a
        segítségükkel kerültem közelebb „önmagamhoz” és ezáltal másokhoz is.
        <br>
      </h6>
    </div>
    <div class="col-md-3 text-center mb-3">
      <img src="../../assets/images/TothKatalin.jpg" alt="">
    </div>
    <div class="col-12">
      <h6>
        Önismereti munkám hatására az általam korábban megmásíthatatlannak hitt élethelyzetek, konfliktusos kapcsolatok
        elkezdtek átalakulni, meggyógyulni, könnyebbé, szabadabbá válni, vagy megszűnni, attól függően, hogy melyik
        megoldás támogatta leginkább mindegyikünk érdekeit. Így sikerült letisztultabb, harmonikusabb, őszintébb emberi
        kapcsolatokat kialakítanom magam körül. Folyamatosan dolgozom azon, hogy megálljam a helyem szakmailag, nőként
        és még számos fontos szerepemben. Úgy érzem megtaláltam a saját, mindenki másétól eltérő egyéni utamat, melyről
        belül mélyen érzem, hogy ez az amit kerestem.
      </h6>
      <h6 class="mt-3">
        Hiszem, hogy nincs kőbe vésve semmi. Bármikor lehetőségünk nyílik megtalálni és újra hasznosítani
        erőforrásainkat, ha akarjuk.
        Minél inkább megértjük és átdolgozzuk saját lelkünk ok-okozati összefüggéseit, annál szabadabbá, spontánabbá
        és
        kreatívabbá válhatunk, ennélfogva jobban meg tudjuk érteni a környezetünkben lévő embereket, helyzeteket és
        nekik is segíthetünk egy jobb élet kialakításában.
      </h6>
      <h6 class="mt-3">
        A mögöttem lévő önismereti időszak segített megérteni mások belső világát is.
        A pszichodráma színpadán a külső szemlélő szemével láthattam rá magamra és átélhettem azt is, hogy milyen
        hatást
        váltok ki a viselkedésemmel a környezetemben élő emberekben. Ezzel nem volt könnyű szembesülni, de a dráma
        hozzásegített ahhoz, hogy új viselkedésformákat, szerepeket, megoldási módokat próbáljak ki komoly
        következmények nélkül.
      </h6>
      <h6 class="mt-3">
        Az alkalmazott módszerek szinergikus hatása révén személyiségem pozitív módon szerveződött újjá, és ez a
        fejlődés (is) ösztökélt arra, hogy tudásomat más emberek szolgálatába állítsam.
      </h6>
      <h6 class="mt-3">
        Úgy gondolom, hogy szakmailag és emberileg sincs megállás, azóta is folyamatosan képződöm, jelenleg is tanulok
        és tudom, hogy tudásomat a tapasztalat szintjén kell elmélyíteni, ahhoz, hogy hitelesen tudjak segíteni
        másoknak. Mélyen átérzem ennek a munkának a felelősségét.
      </h6>
      <h6 class="mt-3">
        Ajánlom módszereinket azoknak, akik úgy döntenek, hogy magukon kezdik a változtatást ahelyett, hogy
        környezetüket, körülményeiket okolják jelenlegi helyzetükért.
        Kétségkívül ez a nehezebb, „szűkebb ösvény”, de ha nyitott az ezen való haladásra és úgy érzi, hogy tudok
        Önnek
        segíteni ebben, akkor elkötelezetten elkísérem önismeretének egy-egy fontosabb szakaszán.
      </h6>
    </div>
  </div>
  <hr>
  <div class="row">
    <div class="col-md-6">
      <h3 class="text-center">Képesítéseim</h3>
      <ul>
        <li> <b>Közlekedés mérnök (főiskolai oklevél)</b>
          <br>
          Szécshenyi István Egyetem, Közlekedés Szervezési intézet
        </li>
        <li> <b>Humán-szervező (egyetemi oklevél)</b>
          <br>
          Pécsi Tudományegyetem, Természettudományi Kar
        </li>
        <li> <b>NLP tanfolyam (Integratív Pszichoterápiás Egyesület)</b></li>
        <li> <b>Autogén Tréning (Magyar Relaxációs és Szimbólumterápiás Egyesület)</b></li>
      </ul>
    </div>
    <div class="col-md-6">
      <h3 class="text-center">Tanfolyamok, workshopok</h3>
      <ul>
        <li>Dr. Zseni Annamária - <i>pszichiáter, kiképző pszichodráma pszichoterapeuta,</i></li>
        <li>Dr. Ajkay Klára - <i>kiképző pszichodráma pszichoterapeuta, szupervízor,</i></li>
        <li>Dr. Kökény Veronika - <i>pszichiáter kiképző pszichoterapeuta, szupervízor,</i></li>
        <li>Dr. Mawers Ildikó - <i>kiképző pszichodráma vezető, szupervízor.</i></li>
      </ul>
    </div>
  </div>
  <hr>
  <div class="row">
    <h3 class="text-center">Kiképzőim, és szupervízoraim</h3>
    <div class="row">
      <div class="col-md-6">
        <ul>
          <li>Dr. Daubner Béla - <i>pszichiáter, kiképző pszichodráma pszichoterapeuta, szupervízor,</i></li>
          <li>Dr. Rapcsányi Éva - <i>pszichiáter, kiképző pszichodráma pszichoterapeuta, szupervízor,</i></li>
          <li>Daubner Eszter - <i>klinikai szakpszichológus, kiképző pszichodráma pszichoterapeuta,</i></li>
          <li>Dr. G. Maxwell Clayton - <i>Új Zéland, Ausztrália Pszichodráma Egyesület elnöke, kiképző, szupervízor
              (pszihodráma tanulmányait Jakob Levi Morenonál kezdte 1967-ben)</i></li>
        </ul>
      </div>
      <div class="col-md-6">
        <ul>
          <li>Dr. Vikár András - <i>pszichiáter, kiképző pszichodráma pszichoterapeuta, szupervízor, a Magyar
              Pszichodráma
              Egyesület egyik alapítója és volt elnöke,</i></li>
          <li>Dr. Frenkl Szilvia - <i>pszichiáter, kiképző pszichodráma pszichoterapeuta, szupervízor,</i></li>
          <li>Licskainé Stipkovics Erika - <i>az Integratív Pszichoterapiás Egyesület kiképzője, klinikai
              szakpszichológus, hipnoterapeuta,</i></li>
          <li>Dr. Horváthné Schmidt Ilona - <i>a Magyar Relaxációs és Szimbólumterápiás Egyesület kiképzője, klinikai
              szakpszichológus, pszichoterapeuta</i></li>
        </ul>
      </div>
    </div>
  </div>
  <div class="row text-center mt-5">
    <h5>
      Mindegyiküknek itt (is) szeretném megköszönni, hogy tudásuk legjavát adták és adják jelenleg is, azért, hogy ezt a
      hivatást én is a legjobb tudásom szerint alkalmazzam.
    </h5>
  </div>
</div>
